{/* ne.mdx */}

## इन को हुन् रुक्शाना कपाली ?


आदिबासि जनजाति अधिकार, नेवा: सरोकार, बस्सपाउन्या हक, भाषा माण्न्या, लैङ्गिक रे यौनिकहिसाबले पछाडि पड्या मान्सना मुद्दामइ बिचार अरिबर सामाजिक न्यायखिलाइ कभइलइ पइथिर नहट्टया रे अधिकारन्खिलाइ लड्या मान्स हुन् ।   
वकालत रे अदालता प्रक्रियाबठाइ भेदभाब अद्द्‍यानलाइ चुनउति दिबर बदल्लाखिलाइ भउत बर्सबठाइ लागिपड्या मान्स हुन् । एइखिलाइ आदिबासी रे एइठउरमइ रया भासालाइ सरकारी कामअद्‍या भासा बनाउन्या, जुगि समुदायनो बास बस्या अधिकार बचाउन्या, पारलैङ्गिक मान्सनखिलाइ पछ्याणो कानुनि मान्यता, शिक्षा रे रोजगारो अधिकार बचाउन्या काम अर्‍या छन् ।
त्रिभुवन विश्वविद्यालयबठाइ भाषाविज्ञन रे समाजशास्त्रमइ बिए पास । पूर्बान्चल विश्वविद्यालयबठाइ पाँच बर्सो कानुन बिषयमइ बिए एलएलबि पास ।
नेपाल भासा, नेपाली, अङरेजि, हिन्दी, उर्दु रे तिब्बति भासा जाण्न्या, भासालाइ निको माण्न्या । थाइ भासा लइ थोक्कोइ जाण्न्या । नेपालमइ रया और भासालाइ लइ सिक्दारया रे सिक्द्‍या मन भया ।
षाको प्रारम्भिक ज्ञान भएका । नेपालका स्थानीय तथा आदिवासी भाषा सिक्ने र बुझ्ने कार्यमा गहिरो लगाव भएका ।

--- 

### रुक्शाना कपाली कसा मान्स हुन् ?

आफनि दबिबर रएइ कुरडिलाइ भण्न सक्द्‍या अरिबर १५ बर्स हुञाँइबठाइहइ ब्लग लेखिबर समाज बदल्या कममइ लाग्या, तसेरि नेपाल भासालाइ इस्कुलो पाठ्यक्रममइ राख्द लाउन्या, न्हूपुखू (रानीपोखरी) लाइ पुरानाइ सिपमइ आँजि बनाउन लाउन्या, रोड चौडा अद्‍या नाउँमइ नेवा: समुदायो बिनास रोक्द्‍या रे भासिक न्याय बचाउन्या जसा कामखिलाइ भउत सयोग अर्‍या मान्स हुन्।
बार्षिक गौरब यात्रा (प्राइड परेड) अरिबर भउत जसो पारलैङ्गिक मान्सनो पछ्याणो अधिकारखिलाइ लड्ड्या तसेरी लैङ्गिक रे यौनिक अल्पसङ्ख्यक मान्सन्लाइ कानुनो सयोग दिन्या सङस्ता रुपमइ २०७५ सालमइ क्वयेर युथ ग्रुप (Queer Youth Group) पो इस्तापना अर्‍या थ्यो । उबर्जस्ती करणीको कानुनमइ समाबेसिता, बैबाहिक समानता, नागरिता अधिकार, सरकारी सेबामइ आरक्षण रे शिक्षामइ पउँच जसा
भउत सार्बजनिक सरोकारा रिट निबेदनमइ क्वयेर युथ ग्रुपले काम अर्‍या थ्यो ।
२०७७ सालबठाइ उनरो सडको सङ्घर्ष न्यायालयो इजलासमइ पुग्यो । इसइ करममइ पूर्बान्चाल वि्श्वविद्‍यालयमइ विद्यार्थी दर्ता (रजिष्ट्रेशन) खिलाइ सर्बोच्च अदालतबठाइ अन्तरिम आदेश पउन सफल होइबर अच्याल लैङ्गिक रे यौनिक थोक्काइ भया मान्सनो कानुनि न्यायखिलाइ सदाँइ लागिरइ छन् ।
उनरा रिट निबेदनमइ सरकारी कामकाजो भासा रुपमइ आदिबासी रे स्थानीय भासानो इस्तापन अरिबर काम अद्दारइ छन् ।
२०७९ सालमइ स्थानीय सरकारले उनरी मउलाइ आफना बुबाबज्या घरबठाइ हटायपछा ‘थाय्बाय्याल्वापु' नाउँको अभियान सुरु अरिबर जुगि समुदायो परम्परागत आबसो स्वामित्व अधिकारखिलाइ वकालत अरिबर आइरइ छन् ।
बक्रपद (क्लबफुट) नाउँको शारीरिक अपाङ्गता होइबर जन्म्या रे अच्याल अवशेष (रेसिड्युअल) अपाङ्गतासित बाँचिरया मान्सनखिलाइ पउँच रे अपाङ्गता भयान्खिलाइ उनरो ब्याक्तिगत बचाइलाइ राजनीतिक मन्चमइ लाउनाखिलाइ लागि पडिरइ छन् ।
उनले लैङ्गिकता, यौनिकता रे नेपाल भाषा विषयमइ तिन भासामइ २० हइ बर्ता किताब लेख्या छन् ।


--- 

### रुक्शनाले अर्‍या काम किक्या हुन् ?

- **सम्मान रे पुरुस्कार:** मानव अधिकारा क्षेतरमइ पुरेया परिवर्तनकारी योगदानो सम्मान अरिबर उनले बिबिसी १०० महिला (सन् २०२३), टाइम १०० नक्स्ट (सन् २०२४) रे फोर्स ३० अन्डर ३० ( सन् २०२५) जसा तीन प्रतिष्ठित अन्तराष्ट्रिय सम्मान पाइसक्या छन् ।
- **कानुनी कोशेढुङ्ग:** नेपालमइ पारलैङ्गिक पछ्याणो कानुनी मान्यता इतिहासमइ उनरो रिट निवेदनमइ सर्वोच्च अदालतबठाइ २०८० सालमइ भया फइसला यक कोशेढुङ्गा रुपमइ इस्तापित भया छ ।

---

### रुक्शनालाइ कसेरी मतदान अद्‍या ?

रुक्शना कपाली प्रगतिशील लोकतान्त्रिक पार्टीबठाइ प्रतिनिधि सभामइ यक परमुख समानुपातिक उमेदबार हुन् । एइ पार्ट्रीको चुनाउ चिन्न “आँखो” हो ।
रुक्शनालाइ मतदान अद्दाँइ समानुपातिक तिरो मतपत्रमइ रया “आँखा” चिन्नमइ स्वस्तिक छाप लाइबर मदतान अर ।
समानुपातिक निर्बाचन प्रणाली भितरो उमेदबार भया हुन्तक देशभरिका जसइ ठउरा निर्बाचन क्षेत्रमइ रया मतदातान्ले आफ्नो मतपत्रमइ रया “आँखा” चिन्नलाइ मत दिबर उनलाइ समर्थन अद्द सकन्छ ।

---

### रुक्शनालाइ क्याइ मत दिन्या ?

“ बाटो बनाइदिनउ भणिबर त सब्बइ भण्नारया हुनान् । तर तइ बाटो बनाउँञाँ तइठउरा आदिबासी रे स्थानीय समुदाया गाँस बासमइ कि असर पडन्छ ? कि त्यो बाटो मुल्यामुलिन्खिलाइ सजि छ ? कि बुडा मानसन् तइ बाटामइ निकेरि हिट्ट सक्दान् ? कि अपाङ्ग भया मान्सन्ले खुसी होइबर तइ बाटो परयोग अद्द सक्दान् ? म इनइ कसइले नधेक्या रे दबाया कुरडिलाइ सदनमइ उठाउनाखिलाइ उमेदबारी दिया हुँ । सामाजिक न्याय सुनिश्चित अदाँइ कानुनो पहलकदमी अद्‍या रे राज्यो मुलधारबठाइ ओझेलपड्या सीमान्तकृत समुदायो प्रतिनिधित्व अद्दु मेरो मुख्य उद्देस्य हो ।“

**सब्बइको पछ्याण, सब्बइलाइ सम्मान : सामाजिक न्याखिलाइ मेरो अभियान ।**

---

{/* ne.mdx */}

## रुक्साना कापालि लोःमॆ आसाटा ?


आःडिबाःसि जानाजाःटि आधिकाःर, नेःवाः सारोकाःर्, पेन्ठाम्मि हाक्, खाप्‌मि न्याःया नुङ् लाइङ्गिक् नुङ् याउनिक् मिःक्म साङ्ख्यालॆःखुबाचिमि मुड्डाबि केन्ड्रिट् लिःसे सामाजिक् न्याःयाबि साढ्ढाइ सामार्पान् लिःढाङ्खुवा एक्क याॽमि ह ।
वाकालाट् नुङ् आडालाटि प्रार्‌कियाबाङ् बिभेःड्काःरि साम्यान्ट्रा चुनाउटि पिस्से पारिबार्टानामि लाःगि याॽलऎबा लागालिःडॆ याॽमि ह । आक्खा.. योम्पक् लोःमा.. चाइँ स्ठाःनिया खाप् सार्‌कारि काम्काज्मि खाप्मि रुःप्बि मान्याटा पिॽमॆ, जुःगि मामुडायामि पेन्ठाम् बाःसामि सुराक्छिट् मुःमॆ, पारालाइङ्गिक्चिमि लाःगि पाहिचानामि काःनुनि मान्याटा, पाढालिःमॆ नुङ् योम्पक् टक्चामॆ आढिकाःरा सुनिस्चिट् लॆःमॆ योम्पक् ह ।
खोःसॆ ट्रिभुवान् युनिभार्सिटिबाङ् भाषाबिग्याःन् बिभागबाङ् बिःए नुङ् पुर्बान्चाल्‌बाङ् पाःच् वार्से काःनुन् साङ्कायाबाङ् स्नाःटाक् लॆःडुऎ हो ।
नेपाःल भाःषा, नेपालि,  आङ्ग्‌रेजि, हिन्डि, उर्डु नुङ् टिब्बाटि खाप् नुङ् होइढा खाप्सुङ् लेःखुवा, खाप्मि माया लॆःखुबा याॽमि ह । आक्कुबिआ.. खाप्मि उम्चा खानावा लेःखुवा, नेपाःल्बिआ.. चोब्न खाप् चिम्मा नुङ् वाःप्माबि चाःख् चुःखुवा याॽमि ह ।

--- 

### रुक्साना कापालिमि पिरिस्ठाभुमि ?

रुक्साना कापालि चाइ नेःवा साडाक् बिस्टार लॆःमार बिस्ठापिट लिःखुवाचिमि लाःगि याम्खुवा, आयाम्हिखुबाचिमि लाःगि याम्खुबा, न्हुपुखु (रानिपोखिरि)मि माउलिक् साइलिबि पुनानिर्‌मान लॆःमिखुबा, नेपाल्‌ भासा इस्कुल्‌मि पाठ्याकाराम्बि टिःखुवा नेःटा ह । इघाम् बारेबि खोःसॆ याॽलऎबान सामाजिक् सान्जाल्फेःरा टिःसे याॽमिचि साचेट् लॆयुङ्सुचि ।   
बार्सिक् गाउराब् याःट्रा (pride parade) आःयोजाना लॆःखुवा हाङ् बिसेस लॆःमार पारालाइगिक् याॽमिचिमि पाहिचाना आढिकाःरा नुङ् लाइङ्गिक्, याउनिक् मिःक्म साङ्ख्या लॆःखुबाचि काःनुनि साहायाटा पिक्खुवा नेट्‌रिट्वाडायि सास्ठामि रुःप्‌बि २०५५ सालबाङ् क्वायेर् युठ् ग्रुप (Queer Youth Group) मि साहा..-स्ठापाना लॆःमिम्पा लॆःटु । जाबार्जस्टि कारानिमि काःनुन्बि सामाबेःसिटा, बाइबाहिक् सामानाटा, नागारिक्टामि आधिकारा, सार्‌कारि सेःवाबि आरक्छ्याना हाङ् पाढालिःमॆबि पाहुँच्, रःआ.. डिरिक् सार्‌बाजानिक् सारोकार्‌मि रिट् निबेडान्बि (Queer Youth Group) ऎ ‌नेट्‌रिट्वा लाःमिम्पा लॆःटु ।
२०७७ सालबि खोःमि साडाक्बि साङ्घार्‌सा न्याःयालायामि इजालास्सोम्म बिस्टार् लिःमिम्पा ह । इरक्न पुर्बान्चाल युनिभार्सिटिबि बिड्यार्ठि डार्टा (राजिस्ट्रेसन) मि लाःगि सार्बोच्चा आडालाटबाङ् आन्टारिम् आडेस् भेट्टक्मा साफाल लिःसे इरक्ल लाइङ्गिक् टाठा याउनिक् मिःक्म साङ्ख्या लॆःखुवा नुङ् होइढा सिमान्टाकिरिट् सामुडायामि हाक्हिट् नुङ् काःनुनि न्याःयामि लाःगि निरान्टार क्रियासिल् राहालिःढाङ्डा ।
खोःमि रिट् निबेडान् माड्ढे सार्‌कारि काम्काजमि खाप्मि रुःप्बि आःडिबाःसि हाङ् स्ठानिया खाप्मि स्ठापाना नुङ् कार्यन्वायान्सुङ् चुःक् ।
२०७९ साल्‌बि स्ठानिया सार्‌कार्‌ऎ खोःमि पारिवार खोःमि याॽलऎ खिम्बाङ्कॆ यिक्पोहाङ्डुचिहाङ् डेङ्पि ‘थाय्बाय्या ल्वपु निङ् लॆःखुवा आभियाना सुरु लॆःसे जुगि सामुडायामि पाराम्पारागाट् आबास्मि स्वामिट्वा आढिकार्‌मि लाःगि वाकालाट् लॆःसे टाःडॆ याॽमि ह । बारापाड् (क्लबफुट) निङ् लॆःखुबा साःरिरिक् आपाङ्गाटानुङ् सोस्सोरि आम्पक्ढा हाङ् इरक्ल आबासेस् (रेसिइयूअल) आपाङ्गाटामि रुःपबि हिङ्चाढाङ्डामिहा याॽमिचिमि जिबान्टा आनुभाब् राज्निटिक् मान्च्बि लाःटॆमा मिःन्ढाङ्डु ।
 खोःसॆ लाइङ्गिक्, याउनिक् टाठा नेपाल भाषामि बिसायाबि सुम्चि खाप्बि हिच्बङ् भन्डा  डिरिक् किटाःपा साःप्डु ।

--- 

### रुक्शनाले अर्‍या काम किक्या हुन् ?

- **साम्मान् नुङ् पुरास्कार् :** मानाब आढिकार्‌मि छेट्‌राबि टॆःडुऎ पारिबार्टानाकाःरि योग्‌डान्मि काडारस्वारुप् खोःसॆ बिबिसि १०० माहिला (सन् २०२३), टाइम् १०० नेक्स्ट् (सन् २०२४) नुङ् फोब्‌र्स ३० अन्डर ३० (सन् २०२५) रःआ.. सुम्चि पार्ठिस्ठित् आन्टार्‌रास्टिया साम्मान्हारू भेटक्‌सिःडु ।
- **काःनुनि कोःसेलुङ् :** नेपाल्‌बि पारालाइङ्गिक् पाहिचानामि काःनुन् मान्याटामि इटिहास्‌बि खोःमि रिट् निबेडान्बि सार्बोच्चा आडालाट्बाङ् २०८० साल्बि लिःडॆ फाइसाला एक्क कोःसेलुङ्मि रुःप्बि स्ठापिट् लिःडा ।


---

### रुक्साना मान्टक्हाङ् भोःट् पिॽमॆ ?

रुक्साना कापालि पार्गाटिसिल लोःक्टान्ट्रिक पाःटिबाङ् पार्टिनिढि साभामि एक्क पार्‌मुख् सामानुपाटिक् उम्मेड्वार ह । इग पाःटिमि चुनाबि चिन्ना “मिक्” ह । 
रुक्साना भोःट् पिॽमाम् लाःगि सामानुपाटिक् पोट्टिऎ मटपाट्‌राबि “मिक्” चिन्नाबि स्वास्टिक् छाप् टिःसे भोःट पिप्पिॽमा । 
सामानुपाटिक् निर्बाचाना प्रानालि आन्टार्गाटबिऎ उमेर्‌ड्वार् लॆःऎसॆ डेसभरिआ.. हाबिऎहाङ्सुङ् निर्बाचान् छेट्‌राबिआ.. माट्डाःटाचिऎ टाङ्पाङ्मि माट्‍पाट्‍रा मिक् चिन्नाबि भोःट डेन्से सामार्‌ठान लॆःहिक् ।

---

### रक्साना मान्ठा भोःट् पिॽमॆ ?

“लाम्फु मुःबिकानि काःमानुङ् ग चोप्सासॆ लोःढाङ्कि । टर आक्क लाम्फु मुःमार आक्कुबिआ.. आःडिबासि नुङ् स्ठानिया सामुडायामि चाःमॆ पेम्मॆ ठोःकाबि माङ् आसारा सिःऎ ? आक्क लाम्फु टाङ्पाम् मिॽमिहा पासा नाःसा, पिसाचिमि लाःगि सुराक्छिट् लॆःऎ.. टा ? पासिङ् डिसिङ्चि माङ्सु मामिल्ले आक्क लाम्फुबि लाम्डुहिःक्मिहॆ टा ? लाङ् हुक् आठाखुबाचिसुङ् आक्क लाम्फुबि माकिसिरेम वाइमा नुङ् लाम्डुमा हेकुचिहॆ टा ? काङा इघा चोब्नसॆ माखाङ्टक्पा हङ्सि कुम्टिखॆःढा खानावा मिट्टु साडान्बि इःसि इग उमेर्‌डारि पिःडुङॆ ह । सामाजिक् न्याःया सुनिस्चिट् लॆःसि काःनुनि पाहालकाडामि लाःमॆ नुङ् राज्यामि मुःल्ढारबाङ् ओझेल् सिःडामिहा सिमान्टाकिरिट् सामुडायामि पार्‌टिनिढि लॆःमॆ न काङामि मुख्या ढेया ह ।”


**चोब्नमि पाहिचाना, चोब्नमि साम्मान् : सामाजिक् न्याःयामि लागि काङामि आभियान् ।**

---

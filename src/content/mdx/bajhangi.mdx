## को हुन् रुक्शना कपाली ?


आदिवासी जनजातिका हक, नेवाः सरोकार, बसोबासका हक, भाषिक न्याय रे लैङ्गिक तथा यौनिक अल्पसङ्ख्य भयाका  मान्छेका मुद्दामा रह्याको सामाजिक न्यायमी अटुट समर्पण राख्न्या एक प्रतिबद्ध मानव हककर्मी हुन्।
वकालत रे अदालतका बाटा विभेदकारी संयन्त्रखी चुनौती दिँनाइ परिवर्तनका खातिर वर्सौंबठी लागीपड्न्या एक परिवर्तनका अगुवा हुन् ।  यैका भित्र आदिवासी रे स्थानीय भाषाखी सरकारी कामकाजको भाषा बनाउन्या, जुगि समुदायको बसोबासका हक सुरक्षित गर्न्या, पारेलैङ्गिक मान्छेका खातिरे पहिचानका कानूनी मान्यता, शिक्षा रे रोजगारीका हक सुनिश्चित गर्न्या काम रह्याका छन्।
त्रिभुवन विश्वविद्यालयबठी भाषाविज्ञान रे समाजशास्त्रमा स्नातक (BA.) पढ्याका ।  पूर्वाञ्चल विश्वविद्यालयबठी पाँच वर्से कानून संकायमी स्नातक (BA.LLB) पढ्याका ।
नेपाल भाषा, नेपाली, अंग्रेजी, हिन्दी, उर्दू रे तिब्बती भाषा सहित अनेक भाषाका ज्ञान भयाका भाषा प्रेमी। थाइ भाषाको लै ज्ञान भयाको। नेपालका स्थानीय तथा आदिवासी भाषा सिक्न्या रे बुझ्न्या खुब रहड गर्न्या ।


--- 

### रुक्शना कपालीको पृष्ठभूमि के हो ?

आफ्न दबिएका आवाजखी मुखरित अद्द १५ बस्सकै उमेरेदेखि ब्लग लेखनका बाटा सामाजिक अभियानका यात्रा सुरु गर्याका, तापछि नेपाल भाषाखी विद्यालयका पाठ्यक्रममी समावेश गराउन्या, न्हूपुखू (रानीपोखरी) खी मौलिक शैलीमा पुनःनिर्माण गराउन्या, बाटा ठूला अर्ने नाममी नेवाः समुदायको विस्थापन रोक्न्या रे भाषिक न्याय सुनिश्चित गर्न्या झा मुद्दामी वकालत रे नेतृत्वरयाको भूमिका गर्याका ।
वार्सिक गौरव यात्रा (प्राइड परेड) आयोजना गर्न्या रे विशेषमी पारेलैङ्गिक मान्छेका पहिचानका हक रे लैङ्गिक रे यौनिक अल्पसङ्ख्य भया मान्छेखी कानूनी सहायता प्रदान गर्न्या नेतृत्वदायी संस्थान क्वयेरे युथ ग्रुप (Queer Youth Group) को २०७५ सालमी सह-स्थापना गर्याका । जबर्जस्ती करणीको कानूनमी समाबेशिता, वैवाहिक समानता, नागरिकताका  हक, सरेकारी सेवामी आरेक्षण रे शिक्षामी पहुँच झा अनेकौँ सार्वजनिक सरोकारेका रिट निवेदमी क्वयेर युथ ग्रुपले नेतृत्व लियाको छ ।
२०७७ सालबठी उनको सडकको सङ्घर्ष न्यायालयका इजलाससम्म पुग्यको हो। तै क्रममी पूर्वाञ्चल विश्वविद्यालयमा विद्यार्थी दर्ता (रेजिष्ट्रेशन) का खातिरे सर्वोच्च अदालतबठी अन्तरिम आदेश प्राप्त अद्द सफल भई हाल लैङ्गिक तथा यौनिक अल्पसङ्ख्यक रे अन्य सीमान्तकृत समुदायका हक रे कानुनी न्यायका खातिरे लागीपड्याका छन्।
उनको रिट निवेदन मध्ये सरकारी कामकाजको भाषाका रूपमी आदिवासी रे स्थानीय भाषाको स्थानपना रे कार्यन्वयन पनि रह्याको छ।
२०७९ सालमी स्थानीय सरकारले उनका परिवारखी आफ्न पुर्ख्यौली घरबठी विस्थापित गर्ह्यापछा 'थाय्‌बाय्‌या ल्वापु' नाम रह्याको अभियान सुरु अरी जुगि समुदायका परम्परागत बसोबासको स्वामित्व हकका खातिर वकालत अर्नाइ आइरेह्याका छन्।
वक्रपद (क्लबफुट) नामको शारीरमा हुन्या अपङ्गताका साथ जन्म्याका रे हाल अवशेष (रेसिड्यूअल) अपाङ्गताका साथ बाँचिरेह्याका उनी पहुँच रे अपाङ्गता भया मान्छेका जीवन्त अनुभवखी राजनीतिक मञ्चमा ल्याउन चाह्या छन्।
उनले लैङ्गिकता, यौनिकता रे नेपाल भाषाका विषयमा तीन भाषामा २० भन्दा ज्यादा किताब लेख्या छन्।


--- 

### रुक्शनाका मुख्य उपलब्धिहरू क्या छन् ?

- **सम्मान तथा पुरस्कार:** मानव हकका क्षेत्रमा पुर्‍यायाका परिवर्तनकारी योगदानका कदर उनले बिबिसी १०० महिला (सन् २०२३), टाइम १०० नेक्स्ट (सन् २०२४) रे फोर्ब्स ३० अन्डरे ३० (सन् २०२५) जस्ता तीन प्रतिष्ठित अन्तर्राष्ट्रिय सम्मान प्राप्त गर्ह्या छन्।


- **कानूनी कोशेढुङ्गा:** नेपालमी पारेलैङ्गिक पहिचानका कानूनी मान्यताका इतिहासमा उनको रिट निवेदनमा सर्वोच्च अदालतबठी २०८० सालमा भ्याको फैसला एक कोशेढुङ्गाका रूपमा स्थापित भ्याको छ।

---

### रुक्शनाखी कसरी मतदान गर्न्या ?

रुक्शना कपाली प्रगतिशील लोकतान्त्रिक पार्टीबठी प्रतिनिधि सभाका एक प्रमुख समानुपातिक उम्मेदवारे हुन्। यै पार्टीको चुनावी चिन्ह "आँखो" हो।
रुक्शनाखी मत दिनाखी समानुपातिक तर्फका मतपत्रमी "आँखो" चिन्हमी स्वस्तिक छाप लगाया ।
समानुपातिक निर्वाचन प्रणाली भित्रका उम्मेदवार भयाहुनाले, देशका जोइ निर्वाचन क्षेत्रका मतदाताले आफ्न मतपत्रमी आँखो चिन्हखी मत दिए उनखी समर्थन अद्द्या हौ ।

---

### रुक्शनाखी मत क्याई दिनु ?

“बाटा बनाइदिन्या हूँ त सब भन्या हुन्। लेकिन तै बाटा बन्ने बखत तांका आदिवासी रे स्थानीय समुदायका गाँस-बासमी कसो असर पढ्ढे हो ? तै बाटा बालकखी खातिर सुरेक्षित हुन्या हो त ? बुढा माइस तै बाटामा निकरी हिँटि सक्न्या हुन् ? के अपाङ्गता भया मान्छे आरामले तै बाटा हिँटि सक्न्या हुन् ? मुइले यै नधेकिन्या रे दबाइया पक्षखी सदनमा उठाउनाखी उम्मेदवारी दिया हुँ। सामाजमी न्याय सुनिश्चित अद्द कानूनी पहलकदम लिन्या रे राज्यका मूलधारबठी ओझेलमा पड्याका सीमान्तकृत समुदायका प्रतिनिधित्व अर्न्या मेरो मुख्य उद्देस्य हो।”




**सबका पहिचान, सबैखी सम्मान : सामाजिक न्यायका खातिर मेरो अभियान।
**



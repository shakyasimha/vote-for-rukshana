{/* ne.mdx */}

## काहाँइ कहय रुक्शना कपाली ?


आदिवासि जनजाति अधिकार, नेवाः सरोकार, बासस्थानेर हक, भासिक न्याय आर लइङ्गिक आर योनिक कमजनसंख्या हबार लोकलार मुद्दालात् ध्यान दिए सामाजिक न्यायत् अटुट लगाब रहाल एक लगनसिल मानव अधिकारकर्मि कहय ।
वकालत आर अदालति बिधिसे विभेदकारि परिस्थितिलाक् चुनउति दिते परिवर्तन करुवार ताने बहुत बछरसे मेहनत करुवार एक नायाँ सिर्जना करुवार लोक कहय । यहाँर भित्रत् आदिवासि आर स्थानिय भासालाक् सरकारि कामकाजेर भासार रूपत् मान्यता दिलुवार, जुगि समुदायेर बासस्थानेर अधिकार सुरक्छित करुवार, भिन लिङ्ग हबार लोकलार पहिचानेर कानुनि मान्यता, सिक्छा आर रोजगारिर अधिकार सुनिस्चित करुवार कामला रहाल छे ।
त्रिभुवन विश्वविद्यालयसे भासाविग्यान आर समाजसास्त्रत् बिए (BA) पढाल । पूर्वाञ्चल विश्वविद्यालयसे पाँच बछरिया कानुन बिभागसे बिए (BALLB) पढाइ पुरा कराल ।
नेपाल भासा, नेपालि, अंग्रेजि, हिन्दि, उर्दु आर तिब्बति भासा सहित बहुतला भासार जानकार एक भासा प्रेमि । थाइ भासार प्रारम्भिक ग्यान हुवाल । नेपालेर स्थानिय आर आदिवासि भासा सिकुवार आर बुझुवार कामत् गम्भिर लगाव हुवाल ।

--- 

### रुक्शना कपालीर छट जानकारि कि छे ?

आप्नार दाबाल आवाजटक् उठुवार ताने १५ बछरेर उमेरसे ब्लग लेखनमार्फत् सामाजिक अभियानेर काम सुरु कराल, हतेहते नेपाल भासारक् स्कुलेर किताबलात् छापुवार, रानिपख्रिरक् मउलिक किसिमत् फेरसेनिर्मान करुवार, सरक बेनुवार नामत् नेवाः समुदायलाक् हट्वार काम रोकुवार आर भासिक न्याय सुनिस्चित करुवारसन् मुद्दालात् सक्रिय वकालत आर नेतृत्वदायि भुमिका निर्वाह कराल छे ।
बार्सिक गउरव जात्रा (प्राइड परेड) आयोजना करुवार आर विसेस करिए भिन लिङ्ग हबार लोकलार पहिचानेर अधिकार साथे लइङ्गिक आर योनिक कमजनसंख्या हबार लोकलार कानुनि सहायता प्रदान करुवार नेतृत्वदायि संस्थानेर रूपत् २०७५ सालत् क्वयेर युथ ग्रुप (त्तगभभच थ्यगतज न्चयगउ)पेर सह–स्थापना करिसिले । जबर्जस्ति करनिर कानुनत् समाबेसिता, बेइबाहिक समानता, नागरिकतार अधिकार, सरकारि सेवात् आरक्छन् आर सिक्छात् पहुँच लगायत बहुतला सार्वजनिक बिसयत् रिट निवेदनलात् क्वयेर युथ ग्रुपट नेतृत्व लुवाल छिले ।
२०७७ सालसे वहाइ सरकेर आवाज उठाते न्यायालयेर इजलासतक् पुगाल छे । यहाँरे क्रमत् पूर्वाञ्चल विश्वविद्यालयत् विद्यार्थि दर्ता (रजिष्ट्रेशन) नेर ताने सर्वोच्च अदालतसे अन्तरिम आदेस पाबार सफल हइ हाल लइङ्गिक आर योनिक कमजनसंख्या हबार आर पाछु पराल समुदायेर ताने हकहित आर कानुनि न्यायेर ताने लागातार लागिए परिजे ।
वहार रिट निवेदनलार मध्ये सरकारि कामकाजेर भासार रुपत् आदिवासि आर स्थानिय भासालार स्थापना आर लागुभि कराल छे ।
२०७९ सालत् स्थानिय सरकारट वहार परिवारटक् आप्नार पुर्नाकालेर घरसे हटुवारबाद ‘थाय्बाय्या ल्वापु’ नामक् अभियान सुरु करिये जुगि समुदायेर परम्परागत् घरखेतेर स्वामित्व अधिकारेर ताने वकालत कर्ते आसिरहाल छे ।
बेकातेलुवा (क्लबफुट) नामक सारिरिक अपङ्गतार साथ जन्माल आर आल्हा अवशेष (रेसिड्यूअल) अपाङ्गतारसाथ बाँचिए रहाल वहाइ पहुँचबाला आर अपाङ्गता हुवाल लोकलार जिबित् अनुभवलाक् राजनितिक् मन्चत् आनुवा चाहासे ।
वहाइ लइङ्गिकता, योनिकता आर नेपाल भासार बिसयत् तिनडा भासात् २० से बेसि किताब लेखिजे ।


--- 

### रुक्शनार मुख्य उपलब्धिला कि कि कहय ?

- **सम्मान आर पुरस्कार:** मानव अधिकारेर छेत्रत् पुगाल परिवर्तनकारि योगदानेर कदरस्वरूप वहाइ बिबिसी १०० महिला (सन् २०२३), टाइम १०० नेक्स्ट (सन् २०२४) आर फोब्र्स ३० अन्डर ३० (सन् २०२५) लगायत तिन प्रतिस्ठित् अन्तरास्टिय सम्मानला पाइजे ।
- **कानुनि महत्वपुर्न कामला:** नेपालत् पारलइङ्गिक पहिचानेर कानुनि मान्यतार इतिहासत् वहार रिट निवेदनत् सर्वोच्च अदालतसे २०८० सालत् हुवाल फइसला एक महत्वपुर्न कामेर रूपत् स्थापित् हुवाल छे ।

---

### रुक्शनारक् किनङ्गे भोट दिबेन् ?

रुक्शना कपाली प्रगतिशील लोकतान्त्रिक पाटिसे प्रतिनिधि सभार एक प्रमुख समानुपातिक उमेदवार कहय । यिड पाटिर चुनाव चिन्ह “चखु” कहए । रुक्शनारक् भोट दिबार ताने समानुपातिक तरफेर मतपत्रहानत् “चखु” चिन्हत् स्वस्तिक छाप लागाइ भोट देन् । समानुपातिक भोट सिस्टम अनुसार उमेदवार हबार कारन, देसभरसे जेहिहान् ठाउँसेभि मतदाताला आप्नार मतपत्रहानत् चखु चिन्हरत् भोट दिए वहाक् समर्थन करुवा सक्बेन ।


---

### रुक्शनारक् किकबा भोट दिबेन् ?

“देमाल बेनाइ दिमुन कहयेने त सभाको कहते आसिजे । मगर उर देमाल बेनुवारखुना हताकार आदिवासि आर स्थानिय समुदायेर गाँस–बासत् कि असर पर्बे ? कि उर देमाल छुवापुवालार ताने सुरक्छित् छे ? कि बुह्राबुह्रि लोकला उर देमालत् निस्फिक्रिसे बेरुवा सक्बे ? कि अपाङ्गता हुवाल लोकला स्वतन्त्रतापुर्वक उर देमाल बेरुवा सक्बे ? मुइ येहिला अनदेखा कराल आर दाबाइ राखाल काथालाक् सदनत् उठुवार ताने उमेदवारि दिजु । सामाजिक न्याय सुनिस्चित करुवार कानुनि पहलकदमि लिबार आर राज्यरक मुलधारसे बाहारबिति रहाल सिमान्तकृत समुदायेर नेतृत्व करुवार हिं मोर मुख्य ध्येय कहए ।”

**सभारो पहिचान, सभाको सम्मान : सामाजिक न्यायेर ताने मोर अभियान ।**

---

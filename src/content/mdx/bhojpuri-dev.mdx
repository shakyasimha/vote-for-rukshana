{/* bhojpuri.mdx */}

## के हई रुक्शना कपाली?


रुक्शना कपाली एगो अइसन प्रतिबद्ध मानवाधिकार कार्यकर्ता हई जे आदिवासी जनजाति अधिकार, नेवाः सरोकार, आवास के हक, भाषाई न्याय अउर लैंगिक आ यौनिक अल्पसंख्यक (LGBTIQA+) लोगन के मुद्दा पर केंद्रित रहिके सामाजिक न्याय खातिर अटुट लगन के साथ लागल बाड़ी।
वकालत अउर अदालती प्रक्रिया के माध्यम से भेदभाव करे वाला तंत्र के चुनौती देवत, उ कई बरिस से परिवर्तन के वाहक के रूप में सक्रिय बाड़ी। एकरा अंतर्गत आदिवासी आ स्थानीय भाषा लोग के सरकारी काजकाज के भाषा के रूप में मान्यता दिलावे के, नेवाः जुगि समुदाय के आवास के अधिकार सुरक्षित करे के, पारलैंगिक बेक्ती लोगन खातिर पहचान के कानूनी मान्यता, शिक्षा आ रोजगार के अधिकार सुनिश्चित करे वाला काज सब बा।
त्रिभुवन विश्वविद्यालय से भाषाविज्ञान आ समाजशास्त्र में स्नातक (BA.) के पढ़ाई कइले बानी। पूर्वाञ्चल विश्वविद्यालय से पाँच बरिस के कानून संकाय में स्नातक (BA.LLB) के पढ़ाई पूरा कइले बानी।
नेपाल भाषा, नेपाली, अंग्रेजी, हिन्दी, उर्दू अउर तिब्बती भाषा सहित विभिन्न भाषा के जानकार एगो भाषा प्रेमी रुक्शना अभी थाई भाषा के शुरुआती ज्ञान लेहत बाड़ी। नेपाल के स्थानीय आ आदिवासी भाषा सीखे अउर समझे वाला काज में गहिर लगाव बा।

--- 

### रुक्शना कपाली के पृष्ठभूमि का हऽ?

आपन दबाइल आवाज के निकाले खातिर १५ बरिस के उमिर से ही ब्लॉग लेखन के माध्यम से सामाजिक अभियान के जात्रा शुरू कइले बानी, क्रमशः नेपाल भाषा के स्कूल के पाठ्यक्रम में शामिल करावे के, न्हूपुखू (रानीपोखरी) के मौलिक शैली में फेर से बनवावे के, सड़क विस्तार के नाम पर नेवाः समुदाय के विस्थापन रोके के अउर भाषाई न्याय सुनिश्चित करे जइसन मुद्दा सब पर सक्रिय वकालत आ नेतृत्वदायी भूमिका निभइले रहनी।
सालाना गौरव यात्रा (प्राइड परेड) आयोजन करे वाला अउर विशेष रूप से पारलैंगिक व्यक्ति लोग के पहचान के अधिकार के साथे लैंगिक आ यौनिक अल्पसंख्यक व्यक्ति लोग के कानूनी सहायता देवे वाला नेतृत्वदायी संस्था के रूप में २०७५ साल में क्वयेर युथ ग्रुप (Queer Youth Group) के सह-स्थापना कइले रहनी। जबरन करणी के कानून में समावेशिता, वैवाहिक समानता, नागरिकता के अधिकार, सरकारी सेवा में आरक्षण आ शिक्षा में पहुँच जइसन विभिन्न सार्वजनिक सरोकार के रिट निवेदन सब में क्वयेर युथ ग्रुप नेतृत्व लेले रहे।
 
२०७७ साल से ले के उनकर सड़क के संघर्ष न्यायालय के इजलास तक उठ फइलल बा। इहे क्रम में पूर्वाञ्चल विश्वविद्यालय में विद्यार्थी पंजीकरण (रजिस्ट्रेशन) खातिर सर्वोच्च अदालत से अन्तरिम आदेश पावे में सफल होके अभी लैंगिक आ यौनिक अल्पसंख्यक एवं अउर पिछड़ल समुदाय के हकहित अउर कानूनी न्याय खातिर लगातार क्रियाशील बानी।
उनकर रिट निवेदन सब में से सरकारी काजकाज के भाषा के रूप में आदिवासी आ स्थानीय भाषा सब के स्थापना आ लागू करावल भी बा।
२०७९ साल में स्थानीय सरकार जब उनकर परिवार के आपन पुर्ख्यौली घर से उजाड़ दिहलस, तब 'थाय्‌बाय्‌या ल्वापु' नाम के अभियान शुरू कइके जुगि समुदाय के परम्परागत आवास के मालिकाना हक खातिर वकालत करत आवत बानी।
वक्रपद (क्लबफुट) नाम के शारीरिक अपंगता के साथ जनमल अउर अभी अवशेष (रेसिड्यूअल) अपंगता के साथ जी रहल उ पहुँचयुक्तता आ अपंगता भइल व्यक्ति के जीवन्त अनुभव के राजनीतिक मंच पर लावे के चाहत बानी।
उ लैंगिकता, यौनिकता आ नेपाल भाषा के विषय में तीन गो भाषा में २० से बेसी किताब लिखले बानी।


--- 

### रुक्शना के मुख्य उपलब्धि का-का बा?

- **सम्मान आ पुरस्कार:** मानव अधिकार के क्षेत्र में कइल गइल परिवर्तनकारी योगदान के कदर के रूप में उ बिबिसी १०० महिला (सन् २०२३), टाइम १०० नेक्स्ट (सन् २०२४) अउर फोर्ब्स ३० अन्डर ३० (सन् २०२५) जइसन तीन गो प्रतिष्ठित अन्तर्राष्ट्रिय सम्मान पा चुकल बानी।

- **कानूनी यादगार काज:** नेपाल में पारलैंगिक पहचान के कानूनी मान्यता के इतिहास में उनकर रिट निवेदन पर सर्वोच्च अदालत से २०८० साल में भइल फइसला एक गो मील के पत्थर के रूप में स्थापित भइल बा।

---

### रुक्शना के कइसे मतदान करीं?


रुक्शना कपाली प्रगतिशील लोकतान्त्रिक पार्टी से प्रतिनिधि सभा के एगो प्रमुख समानुपातिक उमेदवार हई। ई पार्टी के चुनावी चिन्हा ‘आँख’ हऽ।
रुक्शना के मतदान करे खातिर समानुपातिक ओरी के मतपत्तर में ‘आँख’ चिन्हा पर स्वस्तिक छाप लगा के मतदान करीं।
समानुपातिक चुनावी प्रणाली के अंतर्गत के उमेदवार भइला के नाते, देशभर के कवनो भी निर्वाचन क्षेत्र के मतदाता लोग आपन मतपत्र में आँख चिन्हा के वोट देके उनकर समर्थन क सकत बानी।


---

### रुक्शना के काहे वोट दीं? 

“रास्ता बनवा देब कहिके तऽ सब केहू कहत रहेला। बाकिर उ रास्ता बनइला पर ओहिजा के आदिवासी अउर स्थानीय समुदाय के रोजी-रोटी अउर घर-दुआर पर का असर परी? का उ रास्ता लईकन खातिर सुरक्षित बा? का बूढ़-पुरान लोग उ रास्ता पर निधड़क चल सकत बाड़े? का अपंगता भइल व्यक्ति लोग आजादी से उ रास्ता के इस्तेमाल क सकत बाड़े? हम इहे अनदेखा कइल गइल अउर दबावल गइल पक्ष सब के सदन में उठावे खातिर उमेदवारी दिहले बानी। सामाजिक न्याय सुनिश्चित करे खातिर कानूनी पहल करे के अउर राज्य के मुख्यधारा से दूर भइल पिछड़ल समुदाय के प्रतिनिधित्व कइल ही हमार मुख्य लक्ष्य बा।”

**सबकर पहचान, सबकर सम्मान: सामाजिक न्याय खातिर हमार अभियान।**


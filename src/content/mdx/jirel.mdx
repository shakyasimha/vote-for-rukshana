
{/* ne.mdx */}

## सु ईन्दे रुक्शना कपाली ?

आदिवासी जनजाति अधिकार, नेवाः सरोकार, देता ङेत्च्याते हक, भाषिक न्याय थेमे लैङ्गिक ताङ यौनिक अल्पसंङख्यक मिओनते मुद्धाओनला केन्द्रित ओङला सामाजिक न्याय छ्ययवापा अटुट सर्मपन ओताते दोक्पोई प्रतिबद्ध मानव आधिकारकर्मी ईन् ।  वकालत ताङ अदलाती प्रकियादुकी विभेदकारी संयन्त्रओन ताङ जिंङा खिन परिवर्तनते लागीदु काल्बेई ल्होमेकी क्रियाशील दोक्पोई परिवर्तनते संवाहक ईन् । दि अन्तरर्गत आदिवासी थेमे स्थानिय भाषाओनला सरकारी कामकाजी भाषा रुपला मान्यता तेरच्या, जुगि समुदायते देत्च्याते अधिकार सुरक्षित खित्च्ये, पारलैङ्गिक मिओन लागीदु पहिचानते कानुनी मान्यता, शिक्षा थेमे रोजगारीते अधिकार सुनिश्चित खित्च्ये कामओन ओत ।त्रिभुवन विश्वविद्यालयदुकी भाषा विज्ञान थेमे समाजशास्त्रला स्नातक पढाई खाबाते । पूर्वञ्चल विश्वविद्यालयदुकी ल्हो ङाँते कानून संकायला स्नातक पढाई पुरा खाबाते ।नेपाल भाषा, नेपाली, अंगे्रजी, हिन्दी, उर्दु थेमे तिब्बती भाषा ताङ काल्बेई भाषाते जानकार ओताते दोक्पोई भाषाला ङिङ्ज्ये खित्कान मि । थाई भाषाते टिक्पी टिक्पी ज्ञान ओताते । नेपालते स्थानीय थेमे आदिवासीते भाषा लोप्ला लिङच्ये सेम ओताते । 

---  

## रुक्शना कपालीते पृष्टभूमी च्यि ओते ? 

दाक्पोनते दबे खाकीन देताते आवाजला फिला खोङाला ल्हो च्याङामेकीराङ व्लग लेखनदुकी सामाजीक अभियानते यात्र ज्युकीन, क्रमशः नेपाल भाषाला स्कुल पढाईला ज्यवाकीन, न्हूपुखू (रानीपोखरी) ला मौलीक शैलीला पुनःनिर्माण खित्च्ये, लाम जोदा जोच्या मिनला नेवाःसमुदायते विस्थापन रोके खित्च्ये थेमे भाषीक न्याय सुनिश्चित खित्च्ये च्योक मुद्धाओनला सक्रिय वकालत थेमे नेतृत्वदायी भूमिका चेवा ओतान् । 
बार्षिक गौरव यात्रा (प्राईड परेड) आयोजना खित्च्ये एवं विशेष खाला पारालैङ्गिक मिओनगी पहिचानते अधिकार ङ्योोम्बो लैङ्गिक थेमे यौनिक अल्पसंख्यक मिओनला कानुनी साहायता तेरच्ये नेतृत्वदायी संस्थाते रुपला २०७५ सालला क्वयेर युथ ग्रुप (Queer Youth Group) ते सह–स्थपना खाबा ओतान् । जबर्जस्ती करणीते कानुनला समावेशिता, फाङमाते समानता, नागरिकताते अधिकार, सरकारी सेवाला आरक्षण थेमे शिक्षाला पहुँच च्योक काल्बेई सार्वजानिक सरोकारते रिट निवेदनओनला क्वयेर युथ ग्रुपकी नेतृत्व लाबा ओतान् ।  
२०७७ सालमेकी थेते सडक संर्घष न्यालयते ईजलाससाक ख्योला ओतान् । दिराङ क्रमला पूर्वञ्चल विश्वविद्यालयला विद्यार्थी दर्ता (रजिष्ट्रेशन) ते लागीदु सर्वोच्व अदालगदुकी अन्तरिम आदेश ङेता सफल ओङगीन थाल्ला लैङ्गिक थेमे यौनिक अल्पसंख्यक ताङ जेन सीमान्तकृत समुदायते हकहित ताङ कानुनी न्यायते लागीदु निरन्तर क्रियाशील ओङ्ला दुक । 
थेते रिट निवेदनओन नाङ सरकारी कामकाजते भाषाते रुपला आदिवासी थेमे स्थानीय भाषाओनते स्थपना ताङ कार्यन्वयनओङ दुक । 
२०७९ सालला स्थानिय सरकारकी थे परिवारला दाक्पोन पुख्यौली खाम्मादुकी उरा तिरी “थाय्बायया ल्वापु” मिनते अभियान ज्युकीन जुगि समुदायते परम्परागत खाम्माते स्वामित्व अधिकारते लागीदु वकालत खिन वाला दुक । 
वक्रपद (क्लबफुट) मिनते शारीरिक अपङगता ओङगीन केवाते थेमे थाल्ला अवशेष (रेसिड्युूअल) अपङगता ओङतीन देताते थे पहँुचयुक्तता थेमे अपङगतता ओताते मिओनते जीवन्त अनुभवला राजनीतिक मञ्चला खोङा चाल्ला दुक ।       
थेकी लैङ्गिकता, यौनिकता थेमे नेपाल भाषाते विषयला भाषा सुमला २० दुकी ल्हाक्पेई किताब टिला दुक । 

---  

## रुक्शानाते छ्येजीक उपलब्धिओन च्यि च्यि ईन्दे ? 

- **सम्मान थेमे पुरस्कार**:  मानव अधिकारते क्षेत्रला क्यालाते परिवर्तनकारी योगदानते कदर खिन थेकी बिबिसी १०० फेम्मे मि (सन २०२३) , टाईम १०० नेक्स्ट (सन २०२४) थेमे फोब्स ३० अन्डर ३० (सन २०२५) च्योक सुम प्रतिष्ठित अन्र्तराष्ट्रिय सम्मणओन ङेत्कीन सिन्ला दुक ।
- **कानुनी कोशेढुङ्गा**: नेपालदु पारालैङ्गिक पहिचानते कानुनी मान्यताते ईतिहासला थेकी रिट निवेदनला सर्वोच्च अदालतदुकी २०८० सालला ओङाते दोक्पोई फैसाला  कोशेढुङ्गा रुपला स्थापित ओङ्ला दुक । 

---

## रुक्शनला चुक खाला मतदान खित्च्ये ? 

रुक्शना कपाली प्रगतिशील लोकतान्त्रीक पार्टीदुकी प्रतिनिधि सभाते दोकपोई प्रमुख समानुपातिक उम्मेदवार ईन् । दि पार्टीते चुनाव चिन्ह “मिंक” ईन् । 
रुक्शनाला मतदान खिताला समानुपातिक छ््यवापेकी मतपत्रला “मिंक” चिन्हला मत बिन्ला सर्मथन खिता थुप्क्योत । 
समानुपातिक निर्वाचन प्रणाली अन्तरगतते उम्मेदवार ईन्दाकी, लुङबा खाङते गाङे निर्वाचन क्षेत्रते मतदाताओनकी दाक्पोन मतपत्रला “मिंक” चिन्हला मत बिन्ला सर्मथन खिता थुप्क्योत । 

--- 

### रुक्शनाला च्यिाला मत तेरच्या ? 

“लाम जोला तेर्यो सिननी जोसुकैकी सिओत । तर थे लाम जोज्यीन थेरु आदिवासी ताङ स्थानिय समुदायते साच्ये देत्च्ये च्यि असर फप्क्योत ? च्यि थे लाम फिजाओन लागीदु सुरक्षित दुक? च्यि गाबा गुबाओन थे लामला ढुक्ककी ख्याम्मा थुप्क्योत ?
च्यि अपाङ्गता ओता मिओनकी स्वतन्त्रता हिसाबकी थे लामला ख्याम्मा थुप्क्योत? ङाँ दिराङ हिपा बातओनला सदनदु लोङाला उम्मेदवारी बिन्दाते ईन् ।  सामाजिक न्याय सुनिश्चित खिताला कानूनी पहलकदमी खित्च्ये थेमे राज्यते मुलधारदुकी ओभलला फापाते सीमान्तकृत समुदायते प्रतिनिधित्व खिताराङ ङेते छ्येजिक काम ओङ्गो ।”

**गाङेते पहिचान, गाङेला सम्मानः सामाजिक न्यायते लागीदु ङेते अभियान ।**

--- 

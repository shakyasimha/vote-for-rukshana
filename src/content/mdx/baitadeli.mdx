## रुक्शना कपाली को हुन्?


आदिवासी जनजातिका हक, नेवाः सरोकार, बसोबासको हक, भाषिक न्याय और लैङ्गिक तथा यौनिक अल्पसङ्ख्यक मान्सौन्का मुद्दान्माइ केन्द्रित रै सामाजिक न्यायप्रति अटल समर्पण र्याका एक प्रतिबद्ध मानव हक कर्मी हुन्।
वकालत और अदालती प्रक्रियामार्फत विभेदकारी संयन्त्रहरूखाँई चुनौती दिँनै परिवर्तनका खातिर धेरै बरस बठे लागिरन्या परिवर्तनका अगुवा हुन् ।  यस भितर आदिवासी और स्थानीय भाषाखाँइ सरकारी कामकाजको भाषाको मान्यता दिलौने, जुगि समुदायको बसोबासको हक सुरक्षित गद्दे, पारलैङ्गिक मान्सौन्का लागि पहिचानको कानूनी मान्यता, शिक्षा और रोजगारीको हक सुनिश्चित गद्दे कामहरू रहेका छन् ।
त्रिभुवन विश्वविद्यालयबठे ‘भाषाविज्ञान तथा समाजशास्त्रमा स्नातक’ (BA.) अध्ययन गरेका ।  पूर्वाञ्चल विश्वविद्यालयबठे पछउँ वर्षे ‘कानून संकायमा स्नातक’ (BA.LLB) अध्ययन पूरा गरेका ।
नेपाल भाषा, नेपाली, अंग्रेजी, हिन्दी, उर्दू र तिब्बती भाषा सहित विभिन्न भाषाका जानकार एक भाषा प्रेमी हुन् । थाइ भाषाको प्रारम्भिक ज्ञान भएका । नेपालका स्थानीय और आदिवासी भाषा सिक्न-बुझ्न चासो गद्दान ।


--- 

### रुक्शना कपालीको पृष्ठभूमि कसो हो ?

आफ्नो दबिएको आवाजखाँइ मुखरित गद्द १५ बरसकै उमेरबठे ब्लग लेखनमार्फत सामाजिक अभियानको यात्रा सुरु गर्या, क्रमशः नेपाल भाषाखाँइ विद्यालयको पाठ्यक्रममा समावेश गद्दे, न्हूपुखू (रानीपोखरी) खाँइ मौलिक शैलीमा पुनःनिर्माण गद्दे, सडक विस्तारका नाममा नेवाः समुदायका विस्थापन रोक्के और भाषिक न्याय सुनिश्चित गद्दे जसा मुद्दान्माइ सक्रिय वकालत और नेतृत्वदायी भूमिका निर्वाह गद्दै आइर्या छन् ।
वार्षिक गौरव यात्रा (प्राइड परेड) आयोजना गद्दे और विशेषमाइ पारलैङ्गिक मान्सौन्को पहिचानका हक और लैङ्गिक तथा यौनिक अल्पसङ्ख्यक मान्सौन्खाँइ कानूनी मदत गद्दे नेतृत्वदायी संस्थानका रूपमा २०७५ सालमाइ  क्वयेर युथ ग्रुप (Queer Youth Group) को सह-स्थापना गर्या हुन् । क्वयेर युथ ग्रुपले जबर्जस्ती करणीको कानूनमाइ समावेशिता, वैवाहिक समानता, नागरिकताको हक , सरकारी सेवामा आरक्षण और शिक्षामा पहुँच जसा अनेक सार्वजनिक सरोकारका रिट निवेदनहरूमा नेतृत्व लिया छ ।
२०७७ सालबठे उन्रो सडकको सङ्घर्ष न्यायालयको इजलाससम्म विस्तार भया छ । तसै क्रममाइ पूर्वाञ्चल विश्वविद्यालयमाइ  विद्यार्थी दर्ता (रजिष्ट्रेशन) का लागि सर्वोच्च अदालतबठे अन्तरिम आदेश प्राप्त गद्द सफल भई हाल लैङ्गिक तथा यौनिक अल्पसङ्ख्यक एवं अन्य सीमान्तकृत समुदायको हकहित और कानुनी न्यायका खातिर निरन्तर क्रियाशील रहेका छन् ।
उन्रो रिट निवेदनहरू मध्ये सरकारी कामकाजको भाषाका रूपमा आदिवासी तथा स्थानीय भाषाहरूको स्थानपना तथा कार्यन्वयन पनि रह्या छ ।
२०७९ सालमाइ स्थानीय सरकारले उन्रो परिवारखाँइ आफ्नो पुर्ख्यौली घरबठे विस्थापित गरेपछा 'थाय्‌बाय्‌या ल्वापु' नामक अभियान सुरु गरीबठे जुगि समुदायका परम्परागत बसोबासका स्वामित्व हकका खातिर वकालत गद्दै आइर्याका छन् ।
वक्रपद (क्लबफुट) नामक शारीरिक अपङ्गताका साथ जन्मेका और हाल अवशेष (रेसिड्यूअल) अपाङ्गताका साथ बाँचिर्याका उनी पहुँचयुक्तता और अपाङ्गता भएका मान्सौन्का जीवन्त अनुभवखाँइ राजनीतिक मञ्चमा ल्याउन चाहेका छन् ।
उनले लैङ्गिकता, यौनिकता तथा नेपाल भाषाका विषयमा तीन भाषामाइ २० भन्दा ज्यादा किताब लेख्या छन् । 

--- 

### रुक्शनाका मुख्य उपलब्धि कि-क्या हुन् ?

- **सम्मान और पुरस्कार:** मानव हकको क्षेत्रमा पुर्‍याएको परिवर्तनकारी योगदानको कदरस्वरूप उनले बिबिसी १०० महिला (सन् २०२३), टाइम १०० नेक्स्ट (सन् २०२४) र फोर्ब्स ३० अन्डर ३० (सन् २०२५) जसा तीन प्रतिष्ठित अन्तर्राष्ट्रिय सम्मानहरू प्राप्त गर्या छन्।


- **कानूनी कोशेढुङ्गा:** नेपालमाइ पारलैङ्गिक पहिचानको कानूनी मान्यताको इतिहासमा उन्रो रिट निवेदन सर्वोच्च अदालतबठे २०८० सालमा भएको फैसला एक कोशेढुङ्गाका रूपमा स्थापित भया छ ।

---

### रुक्शनाखाँइ कस्याँ मतदान गद्दे ?

रुक्शना कपाली प्रगतिशील लोकतान्त्रिक पार्टीबठे प्रतिनिधि सभाका एक प्रमुख समानुपातिक उम्मेदवार हुन् । यै पार्टीको चुनावी चिन्ह "आँखा" हो।
रुक्शनाखाँइ मतदान गद्द समानुपातिक तर्फको मतपत्रमाइ "आँखा" चिन्हमाइ स्वस्तिक छाप लगाई मतदान गर्या ।
समानुपातिक निर्वाचन प्रणाली भित्रको उम्मेदवार भएकाले, देशभरिकाइ जोइ लै निर्वाचन क्षेत्रका मतदाताले आफ्नो मतपत्रमा आँखा चिन्हखाँइ मत दिएबरे उनखाँइ समर्थन गद्दे सक्के हौँ ।

---

### रुक्शनाखाँइ मत क्याई दिने ?

“बाटो बनाइदिनौँ भनिबरे त सबैन् भूण्याइहुन् । तर त्यो बाटो बनाइबरे त्याका आदिवासी और स्थानीय समुदायको गाँस-बासमाइ कसो असर पडन्छ ? के त्यो बाटो गेदा-मेदान्का खातिर सुरक्षित छ ? के ज्येष्ठ नागरिक त्यो बाटोमाइ ढुक्क होइबरे हिँडी सकन्छन् ? के अपाङ्गता भया मान्सौन्ले स्वतन्त्रतापूर्वक त्यो बाटो प्रयोग गद्द सकन्छन् ? मुइ यिनै अनदेखा भया पक्षहरूखाँइ सदनमा उचाउन खातिर उम्मेदवारी दिया हुँ । सामाजिक न्याय सुनिश्चित गद्द कानूनी पहलकदमी लिने और राज्यका मूलधारबठे ओझेलमा पड्या सीमान्तकृत समुदायका प्रतिनिधित्व गद्दु मेरो मुख्य ध्येय हो।”



**सबैन्को पहिचान, सबैन्खाँइ सम्मान : सामाजिक न्यायका खातिर मेरो अभियान।**



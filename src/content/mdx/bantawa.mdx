## साङ रुक्शना कपालि ?


आदिवासी जनजाति टोक्मावा (अधिकार), नेवाः सरोकार, युङ्खाओ पाङ (न्याय), यङ पाङ खोन्कि लैङ्गिक कि यौनिक अल्पसङ्ख्यक मनाच्यो मुद्दाचिदा केन्द्रित लिसाकि सामाजिक पाङ निम्पाङ यमान्फु काचि म्वाओ अक्टा मानवअधिकारकर्मी याआङ ।
वकालत खोन्कि दुमसेङ्मि प्रक्रियादाङका विभेदकारी संयन्त्रचि चुनौति पयाङ्सा दोङदुमुओ निम्पाङ दोङयुदाङका क्रियाशिल अक्टा दोङदुमुओ संवाहक याआङ । ओ सिवादा आदिवासि खोन्कि स्थानिय यङचि निम्पाङ हाङकाचिहाङ काचिओ यङ मुमा लिसाओ, जुगि समुदायओ युङ्खाओ टोक्मावा रात्काचि मुमा लिसाओ, पारलैङ्गिक मनाच्यो निम्पाङ सिन्मुयुओ कानुनि मान्यता, ताया खोन्कि रोजगारिओ टोक्मावा सुनिश्चित मुमा काचिचि मयाक्याङ ।
त्रिभुवन विश्वविद्यालयदाङका भाषाविज्ञान खोन्कि समाजशास्त्रदा स्नातक (बि.ए.) खिप्ताओ । पूर्वाञ्चल विश्वविद्यालयदाङका छुक दोङओ कानुन सङ्कायदा स्नातक (बिए.एल.एल.बि.) खिप्टाचिआओ ।
नेपाल यङ, नेपालि, ओम्पोचि, हिन्दि, उर्दु खोन्कि तिब्बचि यङसुद्दा विभिन्न यङ सिन्ओ अक्टा यङ सुम्टुक मना । थाइ यङओ पुङ्चि ताया लेसाओ । नेपालाओ स्थानिय खोन्कि आदिवासि यङ चिन्मान्चिन खोन्कि लेमा सयाङओ ।

--- 

### रुक्शना कपालिओ पृष्ठभूमि दि ?

देङ ममेत्ताओ आप्पिओ रङसाङ निम्पाङ यङ मुमा निकि १५ दोङओङे दोङदाङका ब्लग छाप्लावादाङका सामाजिक अभियानओ कोन्खा पुङमा म्वाओ, पेलेलेवा नेपाल यङ निम्पाङ तायाखिमओ पाठ्यक्रमदा समावेस म्वाओ, न्हुपुखु (रानिपोखरि) निम्पाङ मौलिक शैलिदा पुननिर्माण म्वाओ, लाम अढिवो मुमाओ नङदा नेवाः समुदायओ विस्थापन छेक्मा खोन्कि यङ पाङ सुनिश्चित मुमा वाको मुद्दाचिदा दुम मुमा खोन्कि मकुधुम म्वाओ याआङ ।
वार्षिक गौरव यात्रा (प्राइड परेड) आयोजना मुमा खोन्कि पारलैङ्गिक मनाच्यो सिन्मुयुओ टोक्मावा खोन्कि लैङ्गिक खोन्कि यौनिक अल्पसङ्ख्यकच्यो निम्पाङ कानुनि फाकाचि कमु मुकुधुम संस्थाओ २०७५ दोङदा क्वेयर युथ ग्रुप ९त्तगभभच थ्यगतज न्चयगउ० ओ सहसंस्थापना म्वा याआङ । जबर्जस्ति करणिओ कानुनदा समावेशिता, वैवाहिक समानता, नागरिकताओ टोक्मावा, हाङकाचि सेवादा रात्पाला खोन्कि तायादा पहुँच वाको सार्वजनिक सरोकारओ रिट निवेदनचिदा क्वयेर युथ ग्रुपआ मुकुधुम म्वाओ याआङा ।
२०७७ दोङदाङका खोसो सडकओ सङ्घर्ष दुमसेङखिमतारि ताला युङ्सा । मोहिदा पुर्वाञ्चल विश्वविद्यालयदा तायामि दर्ताओ निम्पाङ ढि दुम्सेङखिम (सर्वोच्च अदालत)दाङका अन्तरिम आदेश तात्मा छोमा लिसाकि आइमित लैङ्गिक खोन्कि यौनिक अल्पसङ्ख्यक खोन्कि अन्य सिमान्तकृत समुदायओ पाङ खोन्कि कानुनि पाङओ निम्पाङ अदुखिन्तुम काचि मुयुङ ।
खोसो रिट निवेदनचिमध्ये हाङकाचि काचिओ यङओ वात्नि आदिवासि खोन्कि स्थानिय यङच्यो काचिदुम कार्यान्वयन छाङ याआङ ।
२०७९ दोङदा स्थानिय हाङकाचिआ खोसो खिम्पाङ निम्पाङ आप्पिओ सुन्तुम खिमदाङका विस्थापित अम्वाकि ‘थाय्बाय्या ल्वापु’ नङओ अभियान पुङ्साकि जुगि समुदायओ साकुदुम युङ्खाओ स्वामित्व टोक्मावाओ निम्पाङ दुम मुयाङ्सा याआङ ।
वक्रपद नङओ शारिरिक अपाङ्गतादाङका पुक्ताओ खोन्कि आइमित अवशेष अपाङ्गताएनान हङयाङओ खो पहुँचयुक्तता खोन्कि अपाङ्गता मलिसाओच्यो अचु अनुभव राजनितिक मञ्चदा ताम्मा सयाङ ।
खोसाआ लैङ्गिकता, यौनिकता खोन्कि नेपाल यङओ दुमदा सुमकाटा यङदा २० वाट्टान बढ्ढे खिप्लाभुङचि छाप्तुयुङ्सुचि ।

--- 

### रुक्शनाओ ढि उपलब्धिचि दिदि मयुङयाङ ?

- **सायाचोङ खोन्कि सिरिफा:** मानव अधिकारओ क्षेत्रदा मुयुङ्सुओ परिवर्तनकारि योगदानओ कदर निम्पाङ खोसाआ बिबिसि १०० मेच्छामा (सन् २०२३), टाइम १०० नेक्स्ट (सन् २०२४) खोन्किा फोब्र्स ३० अन्डर ३० (सन् २०२५) वाको सुम्काटाक प्रतिष्ठित अन्तर्राष्ट्रिय सायाचोङचि धिरुयुङ्सुचि ।

- **कानुनि कोशेढुङ्गा:** नेपालादा पारलैङ्गिक सिन्मुयुओ कानुनि मान्यताओ दोङदुमदा खोसो रिट निवेदनदा ढि दुम्सेङखिमदाङका २०८० दोङदा लिसाओ फैसला अक्टा कोशेढुङ्गावात्नि लियुङ ।

---

### रुक्शना देत्नि कोङ पमा ?


रुक्शना कपालि प्रगतिशिल लोकतान्त्रिक पार्टीदाङका प्रतिनिधि सभाओ अक्टा ढुवाङ समानुपातिक एप्छा याआङ । ओ पार्टीओ छेन्खामि चियोङ (चुनावी चिन्ह) ‘मक’ याआङ ।
रुक्शना निम्पाङ मिन्मा पसि समानुपातिकओ मतपत्रदा ‘मक’ चियोङदा स्वस्तिक छाप पाक्टानुम ।
समानुपातिक छेन्खामि प्रणालिअन्तर्गतओ एप्छा लिसाओसा, हाङहोनहुत्दाउ खाउनुछाङ छेन्खामि क्षेत्रदाओ मिन्मा कपच्या आप्पिओ मतपत्रदा ‘मक’ चियोङ निम्पाङ मिन्मा पमा तरम ।

---

### रुक्शना निम्पाङ मिन्मा देकि ?

“लाम बनामेत्नावनानिन निकि ना झाराक मयङ । तर मोको लाम मुमा योक्दा मोदाओ आदिवासि खोन्कि स्थानिय समुदायच्यो उम्मायु–युङ्खायुदा (गाँस–बास) द्याको असर लि ? दि मोको लाम छाच्यो निम्पाङ रात्पाला याआङ ? दि खोक्पा खोक्माचि मो लाम्दा देच्छे मान्मिनमाङ कोन्मा मर ? दि अपाङ्गता मलिसाओ मनाचि मो लाम नुलोक कोन्मा मर ? अÞका वाको मान्खाङदान वात्नि मुमायङचिओ खोन्कि मभुक्टाओ दुमचि निम्पाङ सदनदा फोङमाओ निम्पाङ एप्छा पङयुङसुङ । सामाजिक पाङ सुनिश्चित मुमा कानुनि यङछाम मुयाङसा मुकुधुम मुमा खोन्कि राज्यओ ढिहुप (मूलधार)दाङका कुहिपदा मलिसाओ सिमान्तकृत समुदायओ प्रतिनिधित्व मुमाङे अको ढि दुम याआङ ।”

**झाराक्सो सिन्मुयु, झाराक निम्पाङ सम्मान : सामाजिक न्यायओ निम्पाङ अको अभियान**

{/* ne.mdx */}

## को हुन् रुक्शाना कपाली ?


आदिबासि जनजाति अधिकार, नेवाः सरोकार, बथ्थ पाउने हक, भाषा मान्ने, लैङ्गिक रे यौनिकहिसाबले अल्पसंख्यमि रया मान्छेका मुद्दामि बिचार अरिबट सामाजिक न्यायखिलाइ कइलइलइ पछि नहट्टे रे अधिकारखिलाइ लड्डे मान्स हुन् ।  
वकालत रे अदालति प्रक्रियाहइ भेदभाब अद्येलाइ चुनौति दिपट बदेल्लाखिलाइ बर्सौबाटाहाइ लागिपड्डे मान्स हुन् । एइखिलाइ आदिबासी रे एइठउरमि रया भाषालाइ सरकारी कामगअद्दे भाषा बनाउने, जुगि समुदायको बास बथ्थे अधिकार बचाउने, पारलैङ्गिक मान्सको राइने कानुनि मान्यता, शिक्षा रे रोजगारो अधिकार बचाउन्े काम अ¥या छन् ।
त्रिभुवन विश्वविद्यालयबाटाहै भाषाविज्ञान रे समाजशास्त्रमि बिए पास । पूर्बाञ्चल विश्वविद्यालयबाटाहइ पाँच बर्षे कानुन बिषयमि बिए एलएलबि पास अरेका ।
नेपाल भाषा, नेपाली, अङ्रेजि, हिन्दी, उर्दु रे तिब्बति भाषा जान्ने, भाषालाइ रामडो मान्ने । थाइ भाषालइ थोक्काइ जान्ने । नेपालमइ रया और भाषालाइ लइ सिक्दलाग्या रे सिक्दे मन भया ।


--- 

### रुक्शाना कपाली कसा मान्स हुन् ?

आफनो दबिया आबाज भन्न सक्दे अरिबट १५ बर्षा उमेरबठि ब्लग लेखिबट समाज बदल्ले यात्रामि लागेका, तसेरि नेपाल भाषालाइ इस्कुला पाठ्यक्रमि राख्द लाउने, न्हूपुखू (रानीपोखरी) लाइ पुरानोइ कलामि अँज बनाउन लाउने, रोड चौडा अद्दे नाउँमि नेवाः समुदायको बिनास रोक्द्दे रे भाषिक न्याय बचाउने जसा कामखिलाइ झिक्कै सयोग अद्दे मान्स हुन् ।
बार्षिक गौरब यात्रा (प्राइड परेड) अरिबट रे झिक्कै अरि पारलैङ्गिक मान्सको राइने अधिकारखिलाइ लड्डेअरि लैङ्गिक रे यौनिक अल्पसङ्ख्यक मान्सन्लाइ कानुनो सयोग दिने संस्था रुपमि २०७५ सालमि क्वयेर युथ ग्रुप (त्तगभभच थ्यगतज न्चयगउ) बनाया थ्यो । उबर्जस्ती करणीका कानुनमि समाबेसिता, बैबाहिक समानता, नागरिता अधिकार, सरकारी सेबामि आरक्षण रे शिक्षामि पउँच जसा झिक्कै सार्बजनिक सरोकारा रिट निबेदनमि क्वयेर युथ ग्रुपले काम अर्या थ्यो ।
२०७७ सालबठि उनरो सडक सङ्घर्ष न्यायालका इजलासमि पुग्यो । एसइ क्रममि पूर्बाञ्चल व्श्विविद्यालयमि विद्यार्थी दर्ता (रजिष्ट्रेशन) खिलाइ सर्बोच्च अदालतबाटाहइ अन्तरिम आदेश पाउन सफल भइबट अचेल लैङ्गिक रे यौनिक अल्पसंख्यक रे सिमान्तकृत समुदाया कानुनि न्यायखिलाइ सदाँइ काम अद्दलाछन् ।
उनरा रिट निबेदनमइ सरकारी कामकाजको भाषारुपमि आदिबासी रे स्थानीय भाषाको स्थापना रे कार्यान्वयन अरिबट काम अद्दलाछन् ।
२०७९ सालमि स्थानीय सरकारले उनरी मउलाइ अफ्ना बा बाबजे घरबाटाहइ धपापछि ‘थाय्बाय्याल्वापु’ नाउँको अभियान सुरु अरिबट जुगि समुदाया परम्परागत आबासो स्वामित्व रे अधिकारखिलाइ वकालत अरिबट आएइ छन् ।
बक्रपद (क्लबफुट) नाउँको शारीरिक अपाङ्गता होइबर जन्म्या रे अच्याल अवशेष (रेसिड्युअल) अपाङ्गतासित बाँचिरया मान्सनखिलाइ पउँच रे अपाङ्गता भयान्खिलाइ उनरो ब्याक्तिगत बचाइलाइ राजनीतिक मन्चमइ लाउनाखिलाइ लागि पडिरइ छन् ।
उनले लैङ्गिकता, यौनिकता रे नेपाल भाषा विषयमइ तीन भाषामइ २० हइ बर्ता किताब लेख्या छन् ।


--- 

### रुक्शना उपलब्धि के के हुन् ?

- **सम्मान रे पुरुस्कार:** मानव अधिकारा क्षेत्रमइ पुर्याया परिवर्तनकारी योगदानो सम्मान अरिबर उनले बिबिसी १०० महिला (सन् २०२३), टाइम १०० नक्स्ट (सन् २०२४) रे फोर्स ३० अन्डर ३० ( सन् २०२५) जसा तीन प्रतिष्ठित अन्तराष्ट्रिय सम्मान पाइसक्या छन् ।

- **कानूनी कोशेढुङ्गा:** नेपालमइ पारलैङ्गिक पछ्याणो कानुनी मान्यता इतिहासमइ उनरो रिट निवेदनमइ सर्वोच्च अदालतबठाइ २०८० सालमइ भया फइसला यक कोशेढुङ्गा रुपमइ इस्तापित भया छ ।

---

### रुक्शनालाइ कसेरी मतदान अद्या ?

रुक्शना कपाली प्रगतिशील लोकतान्त्रिक पार्टीबटि प्रतिनिधि सभामइ यक परमुख समानुपातिक उमेदबार हुन् । एइ पाट्र्रीको चुनाउ चिन्न “आँखो” हो ।
रुक्शनालाइ मतदान अद्दाँइ समानुपातिक तिरो मतपत्रमइ रया “आँखा” चिन्नमइ स्वस्तिक छाप लागाइबर मदतान अर ।
समानुपातिक निर्बाचन प्रणाली भितरो उमेदबार भया हुन्तक देशभरि जसइ ठउरा निर्बाचन क्षेत्रमइ रया मतदातान्ले आफ्नो मतपत्रमइ रया “आँखा” चिन्नमइ मत दिबर उनलाइ समर्थन अद्द सकन्छ ।


---

### रुक्शनालाइ क्याइ मत दिन्या ?

 “ बाटो बनाइदिनउ भणिबर त सब्बइ भन्नारया हुनान् । तर तइ बाटो बनाउन तइठउरा आदिबासी रे स्थानीय समुदाया गाँस बासमइ क्या असर पडन्छ ? क्या त्यो बाटो च्याचिलिनइ सजि छ ? क्या बुडा मानसन् तइ बाटा निकरि हिट्ट सक्दान् ? क्या अपाङ्ग भया मान्सन्ले खुसी होइबर तइ बाटो प्रयोग अद्द सक्दान् ? मइले इनइ कसैले नधेक्या रे दबाया दबाइया पक्षलाइ सदनमइ उठाउनाखिलाइ उमेदबारी दिया हुँ । सामाजिक न्याय सुनिश्चित अदाँइ कानुनो पहलकदमी अद्या रे राज्यो मुलधारबठाइ ओझेलपड्या सीमान्तकृत समुदायो प्रतिनिधित्व अद्दु मेरो मुख्य उद्देस्य हो ।“


**सबइको पछ्याण, सबइलाइ सम्मान  सामाजिक न्यायखिलाइ मेरो अभियान ।**

